<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Güneşi Beklerken | "KORAL BAKICILARI GECESİ"</title>
    <style>
        body { margin: 0; background-color: #050505; color: #d1d1d1; font-family: 'Times New Roman', serif; line-height: 2; display: flex; flex-direction: column; align-items: center; }
        .reading-nav { width: 100%; padding: 20px 0; background: rgba(0,0,0,0.9); position: sticky; top: 0; display: flex; justify-content: space-around; border-bottom: 1px solid #222; z-index: 100; backdrop-filter: blur(10px); }
        .reading-nav a { color: #fff; text-decoration: none; font-size: 0.8rem; letter-spacing: 1px; opacity: 0.6; }
        .story-container { max-width: 750px; width: 90%; padding: 80px 0; }
        .chapter-header { text-align: center; margin-bottom: 80px; }
        .chapter-header h1 { font-size: 2.5rem; color: #fff; letter-spacing: 4px; font-weight: normal; }
        .text-content { font-size: 1.25rem; text-align: justify; white-space: pre-wrap; color: #ccc; }
        .footer-nav { display: flex; justify-content: space-between; margin-top: 100px; padding: 40px 0; border-top: 1px solid #222; }
        .nav-btn { color: #fff; text-decoration: none; border: 1px solid #444; padding: 12px 35px; font-size: 0.9rem; transition: 0.3s; }
        .nav-btn:hover { border-color: #fff; background: #fff; color: #000; }
    </style>
</head>
<body>
    <nav class="reading-nav">
        <a href="kitap-detay-gunes.html">← BÖLÜMLER</a>
        <span style="font-size: 0.75rem; color: #444; letter-spacing: 3px;">GÜNEŞİ BEKLERKEN</span>
        <a href="index.html">ANA SAYFA</a>
    </nav>
    <div class="story-container">
        <div class="chapter-header">
            <h1>"KORAL BAKICILARI GECESİ"</h1>
            <div style="width: 50px; height: 1px; background: #444; margin: 20px auto;"></div>
        </div>
        <div class="text-content">
Hayat uçsuz bucaksız. Bazen bir deniz bazen bir okyanus. Bazen çağlayan bir nehir bazen sakin akan bir göl. Bazen fırtına bazen gökkuşağı. Bazen gün batımı bazen gün doğumu. Ama hep bir bulmaca, hep bir bilinmez. Emrivakileri sever, komik olmayan şakaları da hep o yapar ve siz bazen o şakalara gülmek zorunda kalırsınız. 

Derler ki her gecenin bir gündüzü vardır.

Her gün batımını bir gün doğumu takip eder. Güneş daima geri gelmek üzere gider. Bazı insanlar da böyledir. Giderler ama geri geleceklerini bilirsiniz ve dönüşü daima sizin için olacaktır, size dönerler. Başka kimseye değil. 

Ama bazı geceler, diğerlerinden daha gece gibi hissettirir; bilirsiniz. Güneş son kez geri geldi ve gitti, bunun bir dönüşü olmayacak gibi hissettiren geceler vardır hayatta. Bütün bu metaforu yok edecekmiş gibi uzun süren karanlıklar, insanların gözlerindeki parıltıya sarılır son bir umutla.

Solmamak için ya da sönmemek.

Benim hayatımda bunun tam tersi bir şey yaşandı. Güneş gitmedi, uzun yıllar benimle kaldı. Öyle ya ben onun varlığına o kadar alıştım ki bir gün tekrar gittiğinde gözlerim karanlıkta nasıl görecek, ben o karanlıkta sönmemek için gözlerimdeki ışığı nasıl feda edeceğim; bunların hepsini unuttum. 

Bir daha hiç bitmeyecekmiş gibi bir sabah yaşadım hayatımda. Artık güneş hiç batmayacak her daim parlayacak ve parlatacak beni sandım. Paylaşılmış sayısız anı, sevdiklerimle birlikte edinilen onlarca tecrübe, yüzlerce fotoğraf ve binlerce güzel his ile birlikte geçirdim son beş yılımı. Ağlamak neydi, gözyaşı nedendi unuttum. Kendimi sevdim delicesine, başka kimseye ihtiyaç duymadım.

Bacaklarımdaki çatlak ve selülitleri, biraz fazla çıkık duran göbeğimi, çekik olmayan gözlerimi, en olmadık zamanlarda çıkan sivilcelerimi de sevdim. Beni ben yaptığına inandım her şeyin, sevgiyle hepsini hayatıma dahil ettim. Babamın ben bebekken annemle benim için hazırladıkları deftere yazdığı gibi büyüttüm kendimi.

“Bu hayat yolculuğunda nefesinin biteceği güne kadar seninle olacak tek kişi kendin. Kendinle ilgili sevdiğin ve sevmediğin her şey ihtiyaç duyduğunda seninle olacak. Kendini kendine küstürme. Güzel yaşa, buna değsin Gün’üm. Kendi hayatının gündüzü ol, geceler seni yenemesin.”

Kendini kendine küstürme.

Sanki Bulgaristan bir şanstı yeniden doğmak için. Ergenliğimin en gözde yıllarında daha büyümemişken yeniden doğdum başka bir ülkede, dilde, kültürde. O büyüttüğüm kız güneşe doğdu, karanlık ne bilmedi. Kendi hayatının gündüzü olmayı öğrenemedi de çünkü hiç ihtiyacı olmamıştı.

Ama işte nasıl her gecenin bir gündüzü varsa her gündüzün de bir gecesi vardı. 

Yıllar boyu süren bu mutluluk o kadar radikal şekilde yerini geceye bırakmıştı ki en son ne zaman güneşi beklediğimi hatırlamıyorken ben kendimi yine o kayalığın üstünde hayatımdaki gecenin bitişini beklerken buldum.

Şımarıklık mı bu?

Hayatın bana verdiği beş yıllık gündüze karşın sadece altı aydır gecedeyim ben ve güneşi bekleyip, ışığı özlüyorum. 

Şımarıklık.

“Prensesim, uyandın mı?” 

Beyaz nevresimlerin arasında yaz olmasına rağmen yatağımdan eksik etmediğim yine beyaz ve ince battaniyeye daha çok sarıldım. Cenin pozisyonda battaniyeyi boğazıma kadar çekip sadece kafamı açıkta bırakmışken uykulu gözlerle anneme gülümsedim.

Annem de gülümseyerek kapının eşiğinden ayrılıp hantal adımlarla yanıma geldi ve yatağa oturdu. İnce ve kemikli eli yüzüme düşen saçlarımı geriye doğru özenle alırken birbirimize bakıyorduk. Benimkiler gibi olan mavi gözleri yine buruk bakıyordu bana dudaklarındaki gülümsemeye rağmen. İnkar ediyordu ama görüyordum.

“Kızlar geldi, akşam Buse’lerde toplanacakmışsınız. Seni çağırıyorlar.” 

Gözlerim yavaşça kapandı. Kısa bir iç çekişin ardından istemeye istemeye geri araladım ama bakışlarım bu kez annemi teğet geçip yatağımın çaprazında kalan çalışma masama takıldı. Üzerindeki bir aile fotoğrafız vardı. Annemin henüz orada yedi aylık olan kız kardeşimi, babamınsa üç yaşında olan beni kucakladığı bir fotoğraftı.

“Anne çok yorgun hissediyorum kendimi.” Dedim fısıltıyla. 

“Neden prensesim?” Eli hemen ateşime bakar gibi alnıma yaslandı. “Hasta mı oluyorsun? Başın ağrıyor mu? İlaçlarını alıyor musun sen?” 

Hızlıca sıralamaya başladığında sadece bitirmesini bekledim. Görmüyor muydu gerçekten? İyi görünmek için ne kadar çabaladığımı, güneşim hiç batmamış karanlığa hiç teslim olmamışım gibi yaşama çabamı görmüyor muydu? Partilerden partilere sürüklüyordum kendimi, kahkahalara zorluyordum, videolara mutlu gibi bakıyordum; neden bu çabamı takdir edip sadece biraz mola vermeme müsade etmek yerine durmadan koşmamı istiyordu?

“Sadece yorgunum.” Dedim düz bir ses tonuyla alnımdaki elinin bileğini kavrarken. “Sadece günlerdir oradan oraya gitmekten yoruldum.” Elini başımdan çektim. “Sadece biraz dinlenmeye ihtiyacım var ve bunun için hasta olmak zorunda değilim.” 

“Tamam prensesim, neden kızıyorsun? Sadece endişeleniyorum.” Dedi ılımlı bir ses tonuyla. 

“Kızmıyorum anne,” Her ne kadar onun gibi sakin konuşmaya çalışsam da sesim hiç de kızmıyormuş gibi çıkmamıştı. “Sadece bunalıyorum. Tamam mı?” 

“Ben mi bunaltıyorum seni?” 

Annem ve alınganlıkları, bütün kötü hislerimin ya da dile getirdiğim olumsuz düşüncelerimin sorumlusu zannetmesi kendini… Ben mi suçlayıcı bir tavır takınıyordum yoksa o mu gerçekten fazla hassastı anlayamıyordum ama ikimiz için zor bir dönem olduğu için kavga etmek istemiyordum. Bu yüzden uzaklaşıyordum hep. İşlerin tartışmaya döneceğine dair en ufak bir his içimde yeşerse kaçıyordum olduğu yerden.

Eskiden de böyle miydi acaba?
Kavga etmemek için annemden gidiyor muydum?

Bunu sorgularsam kafayı yiyeceğimi bildiğimden topladığım son güçle üzerimdeki battaniyeyi kenara attım ve yatakta oturur pozisyona geçtim. İki elimle yatağın kenarlarından destek alıyorken artık yan yana oturduğumuz anneme doğru çevirdim bakışlarımı. 

“Ben gideyim, kızlar beklemesin.” Deyip sesli bir nefes vererek ayağa kalktım. Yatağın ayak ucunda olan iki kapaklı beyaz dolabımdan elime geçen ilk kot şortla tişörtü ve bikini takımını aldım. Kendimi sabah eve geldiğimde direkt yatağa attığım için yerde olan çantamın içine hepsini tıkıştırdıktan sonra annemin yanağına öylesine bir öpücük bıraktıktım ve aşağı inmek için merdivenlere yöneldim. 

Babamdan sonra kendi yasını bir kenara koyup sadece beni iyileştirmeye adamıştı kendini. Hafızamı kaybettiğimi öğrenmesiyle beraber daha da yıkılmış olsa da hayat arkadaşını kaybeden kadın sıfatını üzerine giymeyi reddedip anne sıfatına daha da sıkı sarılmıştı.

Hafıza kaybım dolayısıyla zaten bir psikolojik destek ekibiyle çalışmaya başlamıştık ama annem bunu daha da detaylandırdı. İyi hissetmemi sağlamak için gece gündüz uğraştı. Ne zaman gözlerimi biraz dolu görse deliye dönerdi, yeniden gülümsemem için. Gözümdeki ışığı yaşlarım değil mutluluğum sağlasın diye.

Ağlayamadım. 
Bir gün bile kötü hissetmeme izin vermedi. 
Tek yaş akarsa o yaş beni boğar sandmı; bir daha hiç yaşayamam, yasa kendimi teslim edersem bu sonum olur hayatım biter diye reddettim kaybımı, babam hiç ölmemiş gibi yaşamaya zorladım kendimi.

Biraz korkularım için.
Birazdan çok annem için.
En çok babam için.

Öyle ki İngiltere’de beni götürdüğü bir doktor anneme “Çocukluk yıllarını geçtiği yerde zaman geçirirse bu anılarını yeniden hatırlamasını sağlar.” Dediğinde nefret etmesine rağmen bir an bile düşünmedi, iki gün sonra İzmir’e geri taşınıldı. 

Annem sanki babamı asıl öldürecek olan şeyin onunla olan anılarımın silinmesi olacağını düşündüğünden bu kadar çabaladı. Çünkü o giymediği sıfat ne kadar kaçarsa kaçsın ona ait ve o babamı benim anılarımda yaşatmaya çalıştı. 

Güzel ve mutlu bir şekilde.
Bol kahkaha ve sadece mutluluk için akan gözyaşları.

Aşağı indiğimde Buse ve Nehir kapının çaprazında kalan büyük boy aynasından fotoğraf çekiliyorlardı. Tam bir esmer güzeli olan Buse güneşin etkisiyle beraber daha da bronz teni ve dalgalı koyu saçlarıyla her zamanki gibi harika görünüyordu. Giydiği siyah bikinin ipleri kahverengi salaş elbisesinin açıkta bıraktığı yerlerden görünüyorlardı. Kırmızı ojelerinin asla eksik olmadığı zarif elleri fotoğrafı çeken telefonu tutuyordu.

Nehir ise kızıla çalan kahverengi ve beline kadar gelen uzun saçlarını düzleştirmişti. Saçlarının doğal dalgasını çok seviyordum. Zaten anladığım kadarıyla onun da ısıyla arası çok iyi değildi ama özel hissetmek istediği gecelerde saçlarıyla oynardı. Belli ki bu gece onun için özeldi. Buraya geldiğimden beri hep boynunda gördüğüm altın kolyesinin yanına daha ihtişamlı bir kolye takmış ve sırt dekolteli, uzun, kırmızı ve askılı bir elbise giymişti. 

İkisini gördüğümde yorgun bir tebessüm yüzümde yer etti. Omuzlarımı dik tutmaya özen göstererek  elimi barış işareti yaparak ileri uzattım ve fotoğraflarına girdim. Nehir beni gördüğünde önce açık kahverengi gözlerini belerterek aynadan bana baktı ardından vücudunu çevirdi. 

“Ohoo ama kızım! Saat kaç oldu? Değil hazır olmak sen yeni uyanmışsın.”

“Özür dilerim, gerçekten çok yorulmuştum.” Dedim mahçup bir ifadeyle. 

Buse önce yanıma gelip sabah yaptığı gibi elini omzuma attı. Nehir’inkilere nazaran çok daha koyu olan gözlerini “sorun yok” dercesine açıp kapattıktan sonra “Ne yapsın kız? Günlerdir oradan oraya gidiyoruz sanki günler torbaya girmiş gibi. Bugünden sonra biraz durulalım.” Dedi. 

Aynı şekilde ben de gözlerimle ona teşekkür ettim. Gülümsedi. 

“Simay da anca ayılmış zaten.” Dedi Nehir telefonuna bakarak. Muhtemelen Simay ile mesajlaşıyordu. “Ona geçelim, ikisi orada hazırlanır. Sonra da diğerleriyle buluşur size geçeriz.” Telefonunu önünden çekip Buse’ye doğru konuştu.

Buse onay almak ister gibi bana baktığında “Sorun yok ben size uyarım.” Dedim hemen. Buse birkaç saniye emin olmak için bakmayı sürdü ama ben gülümseyerek temin ettiğimde “E tamam o zaman, hadi arabaya. Marş, marş!” 

“Nevra Teyze’ye bir görüşürüz deseydik.” Nehir, ben kapıyı açarken konuştuğunda söylediği şeyin üzerine çok da düşünmeden kapı kolunu indirdim ve evden çıktım. Onlar görüşürüz diyebilirlerdi. Evin hemen önünde park edilmiş arabanın arka koltuğuna yerleştim. Bunun da üstü açıktı. 

Kızlar da benden kısa bir süre sonra evden çıktılar. Buse sürücü koltuğuna Nehir de yanına oturduktan sonra Buse arabayı çalıştırdı. Tam gaza basmış ilerliyordu ki ani bir fren yaptı. İleri doğru savrulduğumuzda elim önümeki koltuklara tutunmuştu ve bir an için sanki güneş tam dibimde parlıyormuş gibi bir aydınlık görüşümü kör etti.

“Araba sürerken gözün her daim yolda olsun.” 
“Tamam baba.” 
“Yine de unutma, sen ne kadar dikkatli olursan ol trafik her zaman iki kişiliktir. Sen ve karşındaki.”

“Siktir, kızım baksana şuraya! Kotsev amca değil mi şuradaki adam?” 
“Cidden o. Neden bu kadar erken gelmişler ki acaba?” 

Bugün kaçıncı kez yan komşumuzun gelişine şaşırıldığını dinledim bilmiyordum ama bir an için bir daha asla göremeyeceğim sanmıştım. Işık ve renkler yeniden normale döndüğünde elimi indirip başımı kaldırabilmiştim. Neyse ki kızlar Botevlerin gelişine şaşırmaktan biraz önce yaşadığım saçmalığı fark etmemişlerdi.

Buse arabayı tekrardan yavaşça ilerletmeye başladı. Birkaç adım ileride olan evin yanına geldiğimizde yeniden ama bu sefer daha yumuşak şekilde durduk. 

“Kotsev amca, hoşgeldiniz!” Diye bağırdı Buse bahçedeki muhtemelen Botev kardeşlerin babası olan adama doğru. Adama amca demişlerdi ama bizimkilerin yanına koysak hiç de sırıtmayacak kadar genç duruyordu bu adam. Gençliğinde yapmış olduğu spor hala görüntüsünü vücudunda koruyordu. Saçları Doğu ve kardeşininkiler kadar parlak ve açık değil koyu sarıydı. 

“Hoşbulduk kızlar, nasılsınız?” Kotsev dedikleri adam bize doğru dönüp, elini alnına koyup güneşe karşı siper etti ve fazla kusurlu olmasa da Türkçe’nin anadili olmadığını belli edecek kadar bozuk bir telafuzla seslendi.

“İyiyiz, siz nasılsınız?” Bu kez Nehir bağırdı.

“Biz de iyiyiz.” Adamın içinden bize “gidin de işimi bitireyim, taşınmak zaten yorucu.” Dediğine emindim. 

“Erkencisiniz bu yaz.” 

Yemin ederim aynı diyaloğu bir kez daha duyarsam kendimi boğazlayacaktım. Kendi kendime göz devirdikten sonra koltuğa yaslandım ve dikkatimi onlara vermemeyi tercih ettim. Arka koltuğun ortasında önümdeki düz yola bakarak beklemeye başladım.

Buse’nin sorar gibi belirttiği duruma bir süre tepkisiz kalmıştı Kotsev amca ama en sonunda “Öyle gerekti.” Diyerek cevap vermişti. 

Şaka olmalı.

“Tekrar hoşgeldiniz o zaman, görüşmek üzere.” Nehir konuşmaya noktayı koyduğunda merakıma yenildim ve başımı yoldan çekip Kotsev amcaya doğru döndüm. Kızlara bakarak el salıyorken ona dönmemle beraber göz göze geldik. Başını selam verir gibi hafifçe salladığında refleks olarak ben de aynı şekilde karşılık verdim.

Buse’nin arabası bir dakika bile sürmeden Simay’ın evinin önünde yeniden durduğunda arabadan indik. Simay üzerinde sadece beyaz uzun bir tişörtle omzunu kapıya yaslamış bizi bekliyordu. Sarı saçlarının dağınık şekilde topuz yapmıştı ve elinde de yeşil bir içecek vardı.

“Bir detoks suyu içiyorum, olay! Aldığım bütün alkolü hemen telafi ediyor.” Nehir, Simay’ın elindeki içeceği kaptığı gibi bir yudum aldı ve ardından abartılı bir tepkiyle beğenmediğini göstererek Simay’ın eline geri tutuşturdu. Simay yarım ağız gülerek “Hoşgeldin Nehir.” Dedi ve Nehir’in aksine gayet mutlu şekilde içeceğini yudumladı. 

Buse “Biz buna clean girl olmak diyoruz canım. Tabi sen bilmezsin bunları.” Diye içeri geçen Nehir’e doğru bağırdı ve Simay’ın yanına geldiğinde “Selam bebeğim.” Deyip yanağından öptü. Simay da aynı şekilde “Hoşgeldin aşkım.” Diyerek karşılık verdi. 

En sonunda ben kapı eşiğine ulaştığımda sadece “Hoşgeldin.” Deyip gülümsedi ve içeri girdi. Bana karşı olan soğuk tavrına karşı ne hissedeceğimi seçecek zamanı kendime tanımadan peşlerinden ben de içeri girdim. 

Yine beyazın ağırlıkta olduğu evde kapıdan birkaç cadım ilerledikten sonra iki basamak aşağı indiğimizde boydan boya bir katı kaplayan salona ulaşmış oluyorduk. Evlerin yapıları birbirinin aynısı olsa da Gençerlerin evi dizayn şekli hiç de alışılmış hissettirmiyordu. 

Buse “Bu bombayı Simay’a ben vereyim izninizle.” Dedi. Önce evdeki bordo koltuklardan birine kendisini atmış ve ayağını ortadaki masaya uzatmış olan Nehir’e sonra hala girişe yakın şekilde ayakta dikilen bana ve en sonunda da ada mutfağın arkasında içeceğinin son yudumlarını içen Simay’a bakıp.

Buse’nin konuşmasına kalmadan “Botevler geldi.” Dedi Simay gayet rahat bir tavırla ve biten içeceğin bulaşığını arkasını dönüp lavabonun içine koydu. Tekrar bize doğru döndüğünde ellerini ada tezgaha yasladı ve tek kaşını kaldırıp indirdi. 

“Familyanın ünü şaka mı ya? Sadece birkaç haftalığına gelip en çok konuşulan aile olmayı başarıyorlar. Ayyaş Simay bile duymuş geldiklerini.” Nehir yayıldığı koltuktan alaycı bir tavırla gülerek konuştu.

“Çok mu komiksin sen?” Dedi Simay yüzünü buruşturarak. “Sabah Gün’ü bırakırken gördük.” Mutfağın arkasından çıkıp bize doğru geldi. Buse bana doğru büyük bir şaşkınlıkla dönerken “nasıl söylemezsin” diyen gözlerle yüzüme bakıyordu. Bu sessiz sorusuna cevap olarak “Bu kadar ünlü bir familya olduklarını bilmiyordum.” Dedim ellerimi iki yana kaldırarak. “Zaten aklıma gelip de size söylene kadar adamı gördünüz.” 

Buse “Doğru diyorsun aşkım. Seni bu noktada suçlayamayız, affedildin.” Dedi ve yeniden normal şekilde bakmaya başladı. “Hadi hazırlanın çıkalım.” 

“Ben sadece üstümü değiştireceğim, müsait bir yer varsa.” Dediğimde Buse hemen “Ne demek sadece üstümü değiştireceğim, pasparlak ve abartılı bir makyaj bunun neresinde?” Diyerek azarı çekmeye başladı. 

“Çok acele çıktım Buse. Yanıma hiçbir şey almadım.” Diyerek sıyrılmaya çalışsam da Nehir “Ay bunu mu dert ediyorsun kızım, Simay’ınkilerle yaparsın. Kendisinin bir kozmetik mağazası açacak kadar malzemesi var. Şimdi sana yeni bir çanta yapar.” Diye araya girdi.

Simay birkaç saniye bekledikten sonra “Tabi, tabi ki.” Deyip başını olumlu anlamda salladı ve gülümsedi.

“Hatta,” Buse kelimeyi uzatarak yanıma geldi ve omzuyla omzumu dürttü. “Makyajını ben yapacağım.” Karşıma geçip iki kolumu birden tuttuktan sonra heyecanlı bir şekilde omuzlarını kaldırıp indirdi. “Aynı eski günlerdeki gibi.” 

Makyaj ile aram çok iyiymiş. Günlüğümdeki okuyabildiğim dört sayfadan birinde böyle yazıyordu. Hatta o kadar erken başlamışım ki annemle bu yüzden çok fazla kavga etmişim. Bu sebeple Buse’nin de erken başlamasına sebep olduğumu biliyordum.

Bahsedilen bir konu hakkında fikrimin olması bu günlerde çok nadir yaşadığım bir duyduydu ve şu an da bu anlardan biriydi. 

Buse’yle eskiden birbirimize hep makyaj yapardık, ortaokul günlerinde. Bunu biliyordum. Tam olarak hatırlayamasam da nasıl hissettirdiğini hatırlıyordum.

“Olur.” Dedim gerçekten içimden geldiği için gülerek. 

Buse, Simay’a doğru döndüğünde ben de döndüm. Simay’ın yüzünde o kadar da hoşnut bir ifade yoktu ya da vardı ve sadece ben yanlış anlıyordum. Anneme alıngan diyordum ama asıl alıngan ben olabilir miydim? Kızla aram soğuk diye benden nefret ettiğini falan düşünüyordum.

“Odaya çıkalım o zaman.” Simay merdivenlere doğru ilerlemeye başladı. 

Üçümüz onun arkasından merdivenleri arşınladıktan sonra odasına girdik. Simaysa önce tuvalete girmişti. Benimkiyle aynı odayı ona vermişlerdi ama benimkinin aksine burası daha sadeydi. Benim odamdaki onlarca yastık, sarmaşık ve bitki, peluşlar ve resim çerçevelerine karşın burada gereksiz hiçbir eşya yoktu ve insanı yormuyordu.

Buse omuzlarımdan beni itekleyip geniş makyaj masasına oturmamı sağladı. Arkama geçip aynadan bana baktığında ben de ona bakıyordum. “Yeniden bir arada olduğumuz için çok mutluyum.” Dedi omuzlarım dostane bir tavırla sıkarken. “Seni özlemiştim Gün, gerçekten özlemiştim.” 

Yüzündeki gülümseme, sesindeki ton ve söylediği kelimelerdeki duygu o kadar gerçek geliyordu ki insana, sağ elimi sol omzumdaki elinin üstüne koydum. 

“Ben de burada olduğum için çok mutluyum Buse.” Dedim gülümseyerek. “Çok daha iyi hissediyorum.” 

Buse birkaç saniye sadece gülümseyerek baksa da hemen ardından neşesini yeniden ortaya çıkararak “Ama sana yaptığım makyajla çok daha iyi hissedeceksin!” Dedi ve ellerini omuzlarımdan çekip masadaki malzemelere yöneldi. 

Nehir’in telefonundan Katty Perry’nin Hot N Cold şarkısı çalmaya başladığında üçümüzde ufak bir kahkaha atıp şarkıya eşlik etmeye başladık. Bu sırada Buse makyajıma başlamıştı. Yazın sıcağı insanı zaten zorladığından fondöteni es geçip sadece renkli bir güneş kremi sürdü yüzümü önce. 

Kremi yüzüme yedirirken “Cildi o kadar güzel ki kıskançlıktan bin parçaya bölüneceğim.”  Demesiyle “Maşallah der misin?” Deyip kolundan itekledim. 

Eline aldığı büyük paletle bir süre bakıştı ve en sonunda parlak bir pembede karar kıldı. Fırça kullanmadan parmağıyla göz kapağıma o pembe farı sürdü. Sürmeyi tamamladıktan sonra şöyle bir uzaktan yüzüme baktığında mimiklerinden memnun olduğu belli oluyordu.

“Gözlere bak, gözlere…” deyip burnumun ucunu sıktığında kaçmaya çalışmıştım ama Buse’nin elinden kaçmak da pek mümkün değildi.

Biz bu şekilde didişiyorken çok zaman geçmeden Simay da odaya gelmişti. 

Pembe renkte simli bir bikini üstüne pareo olarak beyaz fileli bir pantolon ve üst gitmişti. Sarı saçlarını köpüklemişti ve içeri girerken takılarını takıyordu. Gözleri kısa bir an için bize takıldı ama oyalanmadan Nehir’in yanına gitti ve takıları takması için yardım istedi.

Buse makyaj masasının sol tarafındaki üst çekmeceyi açıp parlak taşlar çıkardığında olduğum yerde sırtım koltuğa baskı yaparak geriye giderken “Onları da mı takacaksın?” Diye sordum.

Buse “Yok canım, nasıllar diye göstereyim dedim. Nasıl, güzeller mi?” Diye tiye alıp bir de ya sabır çektiğinde masadaki kutulardan birinin içinden cımbız vari bir şey çıkardı ve sırayla büyükten küçüğe üç farklı taşı gözlerime yapıştırdı.

“Velin o kadar büyümüş ki,” herkes çalan şarkılara eşlik ediyorken Simay’ın cümlesiyle hepimiz ona doğru döndük. “Ergen erkeklerin bir senede boyut atlamalarını hala kabullenemedim.” 

“Biz daha beyleri göremedik.” Dedi Nehir yatağın kenarındaki çerezleri tırtıklarken. “Noyan’ı gördünüz mü?”

“Gördük.” Dedim. Bu kez herkesin bakışları direkt  benim üzerime dikkat kesilmesiyle, Buse’nin de hareketlerinin anlık olarak duraksamasıyla içimden bir küfür savurdum. Kesinlikle bu sorunun cevabını vermesi gereken kişi Simay’dı. Neden atlayıp hemen cevap vermiştim ki?

Simay da bunu düşünmüş olacak ki önce gözlerini birkaç saniye üstüme dikti ama en sonunda tekrar sorunun muhatabına döndüğünde “Gördük.” Diyerek tekrar etti. “Aynı Noyan, soğuk ve burnu havada.” 

“Sizin aranız kötü mü onlarla?” Diye sordum merakıma yenik düşerek.

“Yani,” Buse çil kalemiyle çillerimi biraz daha belirginleştirirken dudaklarını büzdü. “Bizim Noyan ile hiçbir zaman bir derdimiz olmadı. Aramıza gelmek istemeyen kendisiydi.”

“Bence babası yüzünden öyle oldu o çocuk.” Nehir yayıldığı yerden kalkıp sırtını yatak başlığına yasladı. “Adamın garip bir aurası var. Bakın demedi demeyin o çocuğun daddy issuesları var.” 

“Her ne boksa artık,” Buse şimdi de dudağımı kalemle çerçevelemekle meşguldü. “Tam sizin Bulgaristan’a taşındığınız dönemde onlar Türkiye’ye döndüler. Babası İstanbul’da bir hastaneye ortak oldu diyorlardı.”

“Babası doktor mu?” Sesim şaşkınlıkla çıktığında ve Buse’nin çerçevesini bozduğumda önce koluma ufak bir sille yedim. Buse bozulan yeri düzeltirken mırıldanarak onayladı. 

“Noyan da Koç’ta tıp okuyor aka: tam burslu.” 

“O çocuk normal değil.” Nehir tekrar araya girdi. “Ne yaşadı bu çocuk YKS senesinde düşünebiliyor musunuz? Tam burslu Koç tıp ne, hayvan.” 

“Kızım sen sanki dereceyle girmedin bölüme.” Dedi Simay bir eliyle ayna tutup bir eliyle dudak kalemi sürerken. 

“Ya bir eşitte ilk yüz yapmak var bir de sayısalda ilk elli yapmak var yani.”

“Mütevazilikten ölecek,” Buse güldü ve elindeki glossu kutusuna geri koyup kapattı. Kalçasını masaya yaslayıp kollarını göğsünde birleştirdi. “Akşam için çağırsak mı acaba?” 

“Ben hiç muhattap olamam.” Dedi Nehir telefonuna bakarken.

“Ben yazarım Noyan’a.” Simay elindeki aynayı bırakıp Buse’ye baktığında kaşlarım belli belirsiz çatıldı. 

“Senin aran o kadar kötü değil galiba.” Dedim tekrar ve tekrar neden bu konuyu merak ettiğimi kendime sorarken ve çenemi kapatıp bir daha açmamam gerektiğini kendime söylerken.

Simay “Biz iyiyiz Noyan’la ya.” Diye cevap verdi. “Çocukluk arkadaşı sayılırız.” 

Bu durumdan hoşnut olduğunu belli eden bir ses tonu vardı.

Kısa bir sessizlikten sonra Buse yerinden sıçrayıp “Ay aşkım bitirdim bu arada makyajını, bakabilirsin.” Dediğinde aynaya doğru döndüm. Pembe tonlarında gayet abartılı derecede parlak, simli ve ışıltılı bir makyaj yapmıştı. Yapıştırdığı taşlar makyajı daha da patlatırken partiye giden biri için hiç de fazla sayılmazdı.

“Ellerine sağlık balım.” Dedim oturduğum yerden kalkarken. Buse uzaktan bir öpücük attı. Nehir de çok beğendiğini söyledi ve Simay da onlara mırıldanarak katıldı.

 “Ben de üstümü giyeyim, çıkalım.” 

“İstersen benden de giyinebilirsin.” Dedi Simay beni baştan aşağı süzerken. 

“Seninkilere ben sığamam sanırım.” Dedim gülerek. “Yine de teşekkür ederim.” 

Simay “Sen bilirsin.” Deyip omuz silktiğinde ben de giyinmek için çantamı aldım ve tuvalete yöneldim. Üzerimdeki pijama niyetine kullandığım şort ve tişörtü çıkarıp hızlıca bikinimi ve getirdiklerimi giyindim. 

Zaten açık olan saçlarımı elimle ıslattıktan sonra kızların yanına geri döndüm. Herkes ayaklanmış ve toparlanmıştı. Geldiğim gören Buse bana bakıp gülümseyerek “Hazır mısın bebeğim?” Diye sordu. 

“Hazırım, çıkabiliriz.” Olduğum yerde parmak uçlarıma çıkıp indikten sonra gülümsedim. 

“O zaman,” zamanın sonunu uzatarak söyleyen Nehir benim yanıma gelip elimi tuttu ve havaya kaldırdı. “Koral bakıcıları gecesi başlasın kızlar! Yes!” Diye bağırdı ve havadaki ellerimizi sallamaya başladı. Ben büyükçe kahkaha atarken Simay ve Buse de bağırıp alkışlıyorlardı. Ne kadar yorgun olursam olayım enerjilerinin beni yükselttiğini inkar edemezdim.

Peş peşe koşar adımlarla merdivenlerden inip sırayla bizimkiyle aynı yerde olan aynadan kendimizi kontrol ettik ve evden çıktık. İki araba mükemmel bir zamanlamayla evin önüne gelip durmuştu bile. Can ve Arda aynı arabadan Çınar da kendi arabasından bize doğru el salladılar.

“Hanımlar, her zamanki gibi göz kamaştırıyorsunuz.” Arda üstü açık arabanın yolcu koltuğundan bağırdı. “Ama Buse en güzeliniz olmuş.” 

Buse Arda’nın karşısında dikildiğinde Arda’nın gözündeki güneş gözlüğünü bir hışımla çekti. “Sen çok çirkin olmuşsun ama Arda, onu ne yapacağız?” 

“Aklını alırım diye korkuyorsun yoksa sen de bana yanıyorsun.” Arda aynı laubali tavırla konuştuğunda Buse’nin elindeki gözlüğünü geri aldı. Buse cevap vermek yerine sadece göz devirip kendi arabasının sürücü koltuğuna yöneldi ve oturdu.

“Arda arkaya geç, Simay otursun.” Can, Buse’nin arabaya binişini melül melül izleyen Arda’yı kolundan dürttü. Arda kolunu ovuşturup abartılı bir mimik yaparken söylene söylene önden inip arkaya bindi. Simay arkamdan geçip Arda’nın kalktığı koltuğa oturdu geçişiyle oluşan o garip rüzgarı hissettim.

Can, Simay’ın sırasıyla iki yanağını da öperken “Ayılabildin mi güzelim?” Diye sordu. Simay kendini gerip çekip kemerini takarken “Hmm ayıldım.” Diyerek karşılık verdi.

“Uras yok mu?” Diye sordum Nehir de Buse’nin yanına geçerken. 

“Onun ufak bir işi varmış. Gelir birazdan.” Diyen çınar sürücü koltuğunda uzanıp yan tarafının kapısını açtı. “Sen de böyle gel.” 

Başımı sallayıp onayladığımda onun arabasına doğru ilerliyordum ki Nehir en arkada kalan arabadan “Düzgün sür arabayı!” Diye bağırdığında hepimiz o tarafa doğru döndük. Birkaç saniye geçtikten sonra bakışları üzerinde tutan Nehir arabadan indi ve yanıma geldi.

“Aşkım sen Buse’nin arabasına bin,” Çınar’a bir bakış attı. “Bu öküzün kontrolü yok, hızlı sürüyor.” 

Çınar bir eli direksiyondayken ufak bir kahkaha attı. 

“Şöyle bahanelere sığınacağına seninle gelmek istiyorum da diyebilirsin Nehir. Sadece bir fikir.” 

Nehir beni kenara doğru çekip arabaya doğru eğildi.

“Sana fikrini sorulduğunda konuşursun tamam mı Çınarcığım? Sakın mesleğe geçince hakimin karşısında falan da böyle boş beleş konuşma, müvekkiline yazık olur.” 

Lafını söyledikten sonra çekip gitse daha havalı olurdu aslında ama onun yerine arabaya bindi ve kapıyı kapattı. İkisinin birbirleriyle tartışmasını izlemek gerçekten çok keyifli oluyordu. İki Galatasaray hukukçusunun kavgasının insana ne kadar eğlenceli geldiğini tahmin edersiniz.

Buse kornaya basıp “Gel bebeğim biz direkt eve geçeriz, bu köleler de alışverişi yapsınlar.” Diye bağırınca koşar adım yanına gittim ve arabaya bindim. Can “Tamam mıyız? Kimseyi unutmadık değil mi?” Diye sorduğunda herkesten “tamamız” cevabını alınca önce öndeki Çınar sonra Can sonra da Buse gaza asıldılar. 


✮⋆˙


Diğerleri Buse’nin dediği gibi alışveriş yapmak için bizden ayrılmışlardı ve biz de Sahilyaka Konakları’na gelmiştik bile. Buse arabayı garaja bıraktıktan sonra eve girdik ve yine Buse elimi yakaladığı gibi beni mutfağa doğru sürüklüyorken bir yandan da “Anneme o kadar güzel şeyler yaptırdım ki bir günde on kilo alma garantili!” Diyerek bağırıyordu.

Mutfağa geldiğimizde elimi bırakıp hemen buzdolabının kapısını açtı ve gerçekten de dediği gibi harika yemekler ve tatlılar bize göz kırpıyorlardı. Kanepeler, hindistan cevizine bulanmış çikolata topları ve meyveli magnolyalar sadece buradan görebildiklerimdi.

Buse büyük bir sevinçle dolabın önünden çekilip içerisini bana gösterdiğinde “Sarma kızım sarma! Hem de zeytinyağlı, Bulgaristan’da bulamazsın bunları.” Diyordu. Gerçekten de manzara bana bu gece yemekten yana mutlu olacağımızı gösteriyordu. 

Buse sırayla dolaptakileri tezgaha çıkarıyorken ben burada da olan ada mutfağın karşısındaki üç bar sandalyesinden birine oturdum.

“Eskiden nasıldık?” Diye sordum birdenbire bir elimi çeneme yaslamış Buse’yi izliyorken. “Arkadaşlığımız nasıldı?” 

Buse önce duraksadı. Bu soruyu beklemiyor olsa göre gerek yüzü kısa bir an için düşüyor gibi olsa da hemencecik toparlayıp ufak bir tebessüm etti. Elindeki sarmayı ada tezgaha bıraktıktan sonra bana bakıp derin bir nefes aldı.

“Bunlar hakkında konuşmak senin için iyi mi? Yani doktorun ne diyor?” Diye sordu haklı bir endişeyle. Bir yandan da annemin sağladığı bir endişeyle. Hepsine tek tek uyarı yaptığına emindim. 

“Doktorum bir yerden başlamam gerektiğini söylüyor.” Çenemi elimden çekip dikleştim. “Yani hatırlamamak can sıkıcı, canım sıkıldıkça düzelmekte zorlaşıyor, düzelmedikçe hatırlayamıyorum, hatırlamamak can sıkıcı… Sonsuz bir döngü.” 

“Peki,” tekrar dolaba doğru gitmek için arkasını döndü ve boğazını temizledi. “Biz aslında çok yakındık. Yani liseye kadar  öyleydik.”

Reklam arasına giren arkadaşlıklar. 
Gülümsedim. 

“Liseden sonra?” 

“Liseden sonra,” bir eli dolabın kapısındayken birkaç saniye tezgahın üzerinde sabit kaldı bakışları. “Sen gidince konuşma sıklığımız azaldı. Büyüdük, değiştik. Tabi ki hatalarımız oldu,” tekrar bana döndü. “Bir süre konuşmadık.”

“Neden?” Diye sordum merakla. Konuşma sıklığımız azalsa bile neden tamamen bırakmıştık ki? 

“Kalabalık guruplar eğlenceli oldukları kadar kaosu da içinde barındırır bilirsin.” Dedi kendisini gülümseye zorlayarak. “Sanırım aramız açıldığı için biraz öfkeliydim. O dönem de Simay’la yakınlaşmıştık. Siz de birbirinizden pek haz etmezdiniz.” Bu kez daha büyükçe güldü. 

Arkama doğru gelip bana sarıldığında “Ama bunların bir önemi yok. Çocuktuk ve büyüdük. Olgunlaştık, yani umarım…” kulağımın dibinde kıkırdadığında ben de kendime engel olamadım. “Biz çocukluk arkadaşıyız, hepimiz birlikte büyüdük. Birbirimizin ailesiyiz.” Yanağımı öptükten sonra arkamdan ayrıldı ve tekrar karşıma geçti.

“Fazla duygusal oldu.” Deyip kahkaha attığında onun kadar büyük olmasa da ben de güldüm. Kafama takılan ve sormazsam rahat edemeyeceğim bildiğim son bir soru vardı. Sanırım bu soruyu sormak için de en doğru zamandı.

“Peki böyle olmasaydı,” dedim tekrar işine dönmüş olan Buse’yi bölerek. “Yani kaza olmasaydı ve biz dönmeseydik,” ne soracağımı anlamış olacak ki yüzü düşmüştü. “Barışmayacaktık değil mi? Yani ne bileyim,” omzumu silktim. “Herkes benimle bu yüzden konuşuyor gibi. Acıd-”,

“Kimse sana acımıyor Gün Asel Işık.” Dedi Buse sertçe. “Evet keşke böyle bir şey yaşanmasaydı ama maalesef yaşandı ve bizi tekrar bir araya getirdi.” Derin bir nefes aldı. “Bak Gün, ben ne olursa olsun bir gün yeniden konuşacağımızı biliyordum. Belki devam etmek için belki veda etmek için,” Tezgaha yaslanıp elime uzandığında hızlıca elimi uzattım. 

“Ama biz seninle vedalaşamamıştık bile. Ve eğer o kazada sana bir şey olsaydı,” gözlerini sıkıca yumdu ve muhtemelen bunu söylememesi gerektiğini düşündü ama söylemişti bir kere, bu sebeple devamını getirmekten çekinmedi. “Kendimi asla affetmezdim.” 

“Böyle söyleme.” Dedim sesimin titremesine engel olamadan. “Sen bu süreçte elimi en sıkı tutan kişilerden biri oldun.” Kenetli olan ellerimiz daha da sıkı bağlandı birbirine. Buse dolu gözlerle gülümsediğinde “Hatırlamıyorsun ama hatırlamasan da sana yaptığım her şey için üzgün olduğumu bil ve hatırlamayışını kullanmadığımı bil. Zamanı geldiğinde sana her şeyi anlatacağım.” 

“Ne yapmış olabililirsin canım?” Dedim ortamın hüznünü dağıtmak için gülerek. “Hem madem her şeyi baştan başladım, geçmişle arama bir perde çekmem gerek.” 

“Sen yine de opak bir perde çekme. Güzel anılarımızı hatırla kızım, hepsini siktir ettin.” 

Burnumu çekerek güldüğümde Buse elime bir öpücük bırakıp yeniden işine koyuldu. Telefonumdan Lana Del Rey için oluşturduğum şarkı listesine girip rastgele çala tıkladım. “Ride” şarkısı evin içini doldurduğunda ben de oturduğum yerden kalkıp Buse’nin bahçeyi hazırlamasına yardım etmeye başladım. 

Yer yer çalan şarkılara eşlik ettik, yer yer dans ettik ve bahçeyi güzelce süsledik. Ağaçların arasına sarı ledler germiştik. Hava henüz kararmadığı için Buse bahçe ışıklarını açmamıştı ama onlar aydınlatma görevini devraldığında burası tam olarak bir parti bahçesine dönüşecekti.

Biz hazırlıklarımızı tamamlamış balonların ve kapıların tepesine astığımız simli pembe püsküllerin arasında fotoğraflar çekinirken diğerleri de marketten dönmüşlerdi. 

Erkekler barbeküyü hazırlamak üzere bahçede birbirleriyle kavga ediyor biz kızlar olarak içeride salata çeşitleri için gereken malzemeleri kesiyorduk. Nehir doğrama ekibinde değil kokteyl ekibindeydi. Herkese yetecek kadar farklı farklı kokteyller hazırlıyordu. Kendisinin birkaç özel tarifini hazırladığını da söylemişti. 

Belki de bugün alkol eşiğimi test edebilirdim. 

Diğer komşuların çocuklarını da çağırmıştık ama çok kalabalık olmayacaktık. En fazla yirmi kişi olacağımızı tahmin ediyordum fakat içten içe bu yirmi kişinin içinde en yakın komşularım olacak mı diye sormaktan da kendimi alamıyordum. 

“Göt Uras’ın nasıl kaytardığını görüyorsunuz değil mi?” Diye bağırdı Arda üzerindeki gömleği parçalar gibi çıkarırken. “Bıktım bu memleketin sıcağından be!” 

Çınar da “Lan sanki burada olsa bir işe yaracayacak ya neyin artistliğini yapıyorsun oğlum!” diye bağırarak elindeki mavi sıvıyı bıraktı ve tişörtünün yakasından tutup kendisini serinletmeye çalıştı.

“Jönümüzü babası toplantıya çağırmış, geç kalacağım yazmıştı zaten.” Dedi Can diğer ikisinin aksine daha sakin bir sesle. “Ya sik sik işler yapıyorsunuz, mangalı getirelim dedim size. Bu alet bozuk.” Arda’nın elinden maşayı sertçe alıp ekledi.

Biz içeriden onlara gülerken onlar hem birbirleriyle hem de barbeküyle kavga etmeye devam etti. En sonunda öyle ya da böyle etleri pişirmeyi başardılar. Misafirler de yavaş yavaş gelmeye başladığında hep beraber bahçeye çıktık. Eski türkçe pop arkadan usulca çalıyorken insanlar iki üç kişilik kümelere ayrılmış, havuz başındaki kokteyl masalarında ya da çimlerin üzerindeki minderlerde sohbet ediyorlardı.

Elimde kokteylimle Buse ve adını unuttuğum bir kızın yanında dikiliyorken gözüm sürekli kapıdaydı. Uras hala gelmemişti ve dürüst olmak gerekirse onsuz kalabalıklarda sıkılıyordum. Yine de beklediğim kişi o muydu yoksa başka biri miydi, hala emin değildim. 

Güneş batmış sayılırdı. Bahçedeki pembe ışıklar da yanmıştı. Bir saat kadar geçmişti ki ben dördüncü kokteylimi de bitirmiştim. Hala iyi hissediyordum. Belki de Nehir’in özel tariflerine geçmem gerekiyordu artık. Kafayı bulursam zamanın daha hızlı akacağından şüphe yoktu, umuyordum ki buradaki kimse sarhoş olmamın yasak olduğunu bilmiyordu.

Zaten bulanık olan aklımı daha fazla bulandırmamam gerekiyormuş.

Kızlara gülümseyerek yanlarından ayrıldım ve evin içine girdim. Mutfak direkt göz önündeydi.  Buzdolabına doğru koşar adımlarla ilerleyip kapağını açtım ve Nehir’in bize özel hazırladığı tarifi elime aldım.

Mordu.
Moru severdim.

Pipetle kokteyli hafifçe karıştırdıktan sonra kokladım. Şekerli bir kokusu vardı. Dudaklarımı pipete yaslayıp birkaç yudum çektikten sonra tadını alabilmek için dilimi birkaç kez damağıma vurdum ve beğendiğime karar verdiğimde bunu belirten bir mırıltı çıkardım. Aradığımı bulmanın da mutluluğuyla tekrar bahçeye çıkıyorken tamamen açık olan, geniş mi geniş  cam kapıda büyük bir cüsseye çarpmıştım. 

Kapı kesinlikle kocamandı. Yani hadi ben içeceğime odaklanmıştım önümü görmüyordum biraz sonra kafamı kaldırıp bakacağım hödük neden koca kapıda benim çıktığım tarafı tercih etmişti?

Önce birazı elime dökülen içecekten kurtulmak için elimi salladım ve ufak da bir küfür savurdum. Aynı küfürü karşımdakine söylemek üzere başımı kaldırmıştım ki gördüğüm suratla beraber omuzlarım düştü. 

Neden şaşırmamıştım acaba?

İçten içe bu gece geleceğini bildiğimdendi belki de. Sarı saçlarını jölelemişti ve mavi gözleri yanıp sönen ışıklarla harika görünüyordu. Benimki gibi bir kot şortun üzerine yine benimki gibi beyaz bir tişört giymişti. Sanki anlaşıp uyumlu giyinmiştik.

“Bunu içersen sarhoş olursun.” Dedi elimden bardağı alırken. 

“Önemli değil.” Bir elimi belime atıp yüzüme sahte olduğu gayet belli olan bir gülümseme yerleştirdim.  “Hani çarptın ya bana, hiç sorun değil. Lütfen özür dileme.” Dedim bardağımı elinden geri alırken. 

“Sen bana çarptın.” Dedi bardağımı tekrar alırken. “Sarhoş olmaman lazım senin, içme bunu.” 

Sinirlerim güzelce gerilmeye başlarken bakışlarımdan belli olacak şekilde az önce harika dediğim gözlerine baktım. Histerik bir gülüş dudaklarımdan çıkarken o benim aksime gayet sakindi. Bu bakışma bir süre daha sürdü ve içimden bir ses bıraksalardı bayağı da bir sürerdi. 

“Prenses, nerelerdesin ya?” Ve o tanıdık ses aramıza girdiğinde Doğu’nun sakin olan bakışları o sıfattan sıyrıldı ve tıpkı benimkiler gibi gerilmeye başladı. Uras, Doğu’yu geçip yanıma geldi ve elini omzuma attı. Doğu ve bana sırayla garip bir gülümsemeyle baktıktan sonra enerjik bir sesle tekrar konuştu.

“Bak sana kimi getirdim.” 

        </div>
        <div class="footer-nav">
            <a href="gunes-bolum2.html" class="nav-btn">← ÖNCEKİ BÖLÜM</a>
            <a href="gunes-bolum4.html" class="nav-btn">SONRAKİ BÖLÜM →</a>
        </div>
    </div>
</body>
</html>